<languages/>
{{UnfinishedDocu{{#translation:}}}}

{{Docnav/pl
|[[CAM_Post/pl|Przetwarzanie końcowe]]
|[[CAM_ExportTemplate/pl|Eksport szablonu]]
|[[CAM_Workbench/pl|środowisko pracy CAM]]
|IconL=CAM_Post.svg
|IconR=CAM_ExportTemplate.svg
|IconC=Workbench_CAM.svg
}}

{{GuiCommand/pl
|Name=CAM Sanity
|Name/pl=CAM: Bezpieczeństwo
|MenuLocation=CAM → Sprawdź zadanie ścieżki pod kątem typowych błędów
|Workbenches=[[CAM_Workbench/pl|CAM]]
|Shortcut={{KEY|P}} {{KEY|S}}
|Version=0.19
}}

<span id="Description"></span>
==Opis==

Wielu użytkowników środowiska pracy CAM to hobbyści i majsterkowicze. W związku z tym używają oni swoich maszyn CNC do uruchamiania G-kodu, który sami skonfigurowali i wygenerowali. Inaczej jest w przypadku większości profesjonalnych / komercyjnych użytkowników. W profesjonalnych warsztatach za tworzenie G-kodu odpowiadają ''(programiści CNC)'' inni ludzie, niż ci, którzy uruchamiają go na maszynach ''(operator CNC)''.

Hobbyści zwykle uruchamiają G-kod zaledwie kilka minut po jego przetworzeniu i prawdopodobnie tylko raz lub dwa razy. W profesjonalnym warsztacie sprawdzony G-kod może być uruchamiany wiele razy przez miesiące lub lata po jego wygenerowaniu.

Jedną z kwestii, która pojawia się w profesjonalnym warsztacie CNC, jest to, że programista przyjmuje wiele założeń, które NIE są przekazywane w samym G-kodzie. Na przykład, G-kod może wywoływać narzędzie "T3", ale o ile nie jest to skomentowane, G-kod nie mówi, do jakiego rodzaju narzędzia odnosi się "T3". Zakłada się po prostu, że T3 w systemie CAM jest tym samym, co T3 na maszynie. Istnieje wiele takich założeń dotyczących konfiguracji maszyny, narzędzi, materiału, orientacji części itp. Nawet jeśli G-kod jest doskonały, jeśli operator nie skonfiguruje maszyny z tymi samymi założeniami, może dojść do awarii.

Komercyjne warsztaty często tworzą "książkę ustawień", która dokumentuje wszystkie te założenia i daje operatorom wszystko, czego potrzebują do skonfigurowania maszyny i wyprodukowania części. 

[[Image:CAM_Sanity.svg|16px]] '''Bezpieczeństwo''' jest narzędziem w środowisku pracy CAM do generowania tego rodzaju informacji. Wynikiem tego polecenia jest samodzielny plik {{Value|.html}} z osadzonymi obrazami.

[[Image:Sanity.jpg|600px]]

{{Caption|Powyżej: Przykład wygenerowanego raportu CAM Bezpieczeństwo}}

<span id="About_the_Report"></span>
==Informacje o raporcie==

O ile to możliwe, treść jest niezależna od programu FreeCAD. Operator CNC może nigdy nie używać FreeCAD, więc terminologia specyficzna dla FreeCAD / CAM jest myląca. Raport ma odrębne sekcje i jest sformatowany tak, aby wyszukiwanie było łatwe i przewidywalne.

<span id="Part_Information"></span>
==Informacje o detalu==

Ta sekcja zawiera przegląd tego, co jest tworzone. Idealnie obraz powinien pokazywać obiekty bazowe. Jeśli istnieje wiele obiektów bazowych, obraz powinien pokazywać sposób ich zagnieżdżania.

<span id="Run_Summary"></span>
===Podsumowanie procesu=== 

Umożliwia szybki podgląd minimalnej i maksymalnej wysokości oraz czasu pracy.

<span id="Rough_Stock"></span>
===Surowe naddatki=== 

Szczegóły obiektu naddatków z zadania. Jest to obszar, w którym środowisku CAM przydałaby się pewna poprawa. Przydałaby się tutaj podstawowa właściwość materiału dla naddatku, a także mogłaby zostać wykorzystana do sugerowania posuwów / prędkości.

<span id="Tool_Data"></span>
===Dane narzędzi=== 

Zawiera sekcje dla każdego numeru narzędzia używanego w zadaniu. Zawiera szczegółowe informacje na temat tego, co programista zakłada jako narzędzie i które operacje go używają. Ta sekcja działa tylko z nowym systemem magazynu [[CAM_ToolBit/pl|narzędzi]]. Jest to kolejny obszar, w którym środowisko CAM wymaga poprawy. W szczególności zestawy narzędzi wymagają dodatkowych atrybutów dotyczących narzędzia, takich jak producent / url / numer części.

<span id="Output"></span>
===Rezultat=== 

Podaje szczegółowe informacje o tym, gdzie i kiedy G-kod został przetworzony. Pokazuje również, czy zadanie zawiera opcjonalne / obowiązkowe postoje, dzięki czemu operator wie, czy można bezpiecznie odejść od maszyny podczas pracy.

<span id="Coolant"></span>
===Chłodzenie=== 

Jaki rodzaj chłodziwa jest wymagany, jeżeli jest stosowane.

<span id="Fixtures_and_Work-holding"></span>
===Oprawki i uchwyty robocze=== 

Wyświetla części w kontekście obszaru magazynowego, a także pokazuje pochodzenie części.

<span id="Squawks"></span>
===Problemy=== 

Ostrzeżenia i błędy wykryte przez funkcję '''Bezpieczeństwo'''. Mogą to być problemy lub nie, ale są one odnotowywane w celu zwrócenia dodatkowej uwagi. Na przykład, jeśli ten sam numer narzędzia jest używany dla różnych zestawów narzędzi, zostanie to wyświetlone jako błąd. Jeśli kontroler narzędzia nie ma skonfigurowanego posuwu/prędkości, zostanie to wyświetlone jako ostrzeżenie. Wykryje również i ostrzeże o nieużywanych kontrolerach narzędzi. Środowisko CAM skorzystałoby tutaj z możliwości dodawania dowolnych notatek lub ostrzeżeń.

<span id="Usage"></span>
==Użycie==

# Wybierz [[Image:CAM_Job.svg|16px]] [[CAM_Job/pl|Zadanie]] w oknie [[Tree_view/pl|Widoku drzewa]].
# Istnieje kilka sposobów wywołania polecenia:
#* Naciśnij przycisk {{Button|[[Image:CAM_Sanity.svg|16px]] '''Sprawdź zadanie ścieżki pod kątem typowych błędów'''}}.
#* Wybierz  z menu opcję {{MenuCommand|CAM → [[Image:CAM_Sanity.svg|16px]] Sprawdź zadanie ścieżki pod kątem typowych błędów}}.
#* Użyj skrótu klawiaturowego: {{KEY|P}}, a następnie {{KEY|S}}.
# Odpowiednie informacje są gromadzone w słowniku Python, a następnie formatowane do formatu asciidoc. 
# Plik asciidoc jest zapisywany na dysku w tej samej lokalizacji, co plik, który zostanie przetworzony. 
# Zewnętrzny proces wywołuje asciidoctor, aby odczytać asciidoc i wygenerować plik w formacie {{Value|.html}}. 
# Spowoduje to automatyczne uruchomienie systemowej przeglądarki internetowej w celu wyświetlenia wygenerowanego samodzielnego raportu HTML.

<span id="Notes"></span>
==Uwagi==

* Asciidoc to lekki format znaczników do tworzenia notatek, artykułów, książek itp. Jest czytelny dla człowieka i łatwy do przetłumaczenia na inne formaty.

* Asciidoctor to szybki procesor tekstu o otwartym kodzie źródłowym do konwersji asciidoc na HTML, PDF lub inne formaty. Jest dostępny dla systemów Linux, Windows i MacOS. Asciidoctor nie jest instalowany z programem FreeCAD. Jeśli użyjesz '''CAM Bezpieczeństwo''' bez zainstalowania Asciidoctor, plik źródłowy asciidoc zostanie wygenerowany, ale wynikowy HTML nie zostanie wygenerowany. Zobacz informacje na stronie [https://asciidoctor.org/ domowej tego narzędzia].


{{Docnav/pl
|[[CAM_Post/pl|Przetwarzanie końcowe]]
|[[CAM_ExportTemplate/pl|Eksport szablonu]]
|[[CAM_Workbench/pl|środowisko pracy CAM]]
|IconL=CAM_Post.svg
|IconR=CAM_ExportTemplate.svg
|IconC=Workbench_CAM.svg
}}

{{CAM_Tools_navi{{#translation:}}}}
{{Userdocnavi{{#translation:}}}}